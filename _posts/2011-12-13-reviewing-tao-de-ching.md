---
title: 谦谦君子，德之以道
time: 2011.12.13 08:59:15
layout: post
tags:
- 中文
- 旧文
- 书评
- 老子
excerpt: 万物并作，道之生焉。道之为物，玄之又玄，迎之不得，随之不见。谦谦君子，闻道修身，关照内心，化而为德。
postClass: post-no-indent
---

> 本文为大二老庄通识课期末论文。

万物并作，道之生焉。  
道之为物，玄之又玄，迎之不得，随之不见。

谦谦君子，闻道修身，关照内心，化而为德。

老子千言，行文酣畅，语势磅礴。词则至朴，不以害意。  
其中奥义，微妙玄通，深不可识。  
愚初观之，窃自以为，其旨有三。  
其一无为，其二知足，其三去智。

其一无为。  
上至天下，下至草芥，其各有道。  
人莫之知，纵横捭阖，所携甚大，枉作推移。  
其志弥坚，其去弥远，南辕北辙，此之谓也。  
天下神器，非可为者，为者败之，执者失之。  
修身齐家，亦复如是，顺其自然，水到渠成。  
夫唯无为，方无不为。  
谦谦君子，顺道无为，晓此之道，化而为德。

其二知足。  
知足常乐，理则浅矣，行则甚难。  
不知足者，妄作贪欲。  
旧欲甫得，新欲又作，何往而止？  
碌碌无厌，所求甚多，终有不得，何乐之有？  
佛亦有云，求而不得，八苦之一。  
及若无求，何有不得，何苦之有？  
故贵知足，虽有敝帚，亦自珍之；虽无裘马，亦心安之。  
夫唯知足，方无不足。  
谦谦君子，知足常乐，守此之道，化而为德。

其三去智。  
智者大愚，愚者大智。  
万物之理，智者知一，以一观众，管中窥豹，囿于所见。  
愚者莫知，如临深渊，如履薄冰，自知己拙，卑以自牧。  
夫唯无知，方为大智。  
谦谦君子，去智守拙，葆此之道，化而为德。

老子为文，言浅意深，人莫能辨。  
唯以此文，聊表愚见。临文愧然，不知所言。
